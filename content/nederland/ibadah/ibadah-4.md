---
title: "Overlijden"
date: 2022-03-20T15:27:17+01:00

draft: false
# page title background image
#bg_image: "images/backgrounds/page-title.jpg"
# meta description
description : ""
# post thumbnail
image: "images/ibadah/pass-away.jpg"
# post author
author: "PPME Den Haag"
# taxonomy
categories: ["Ibadah"]
tags: ["Overlijden"]
# type
type: "post"
---

In het leven is er over één zaak geen twijfel of onzekerheid mogelijk. De dood. Allemaal zullen we het proeven.

Na overlijden is het belangrijk dat een moslim op de islamitische manier wordt begraven, het liefst binnen 24 uur. Een aantal zaken zijn hierbij verplicht:

* Rituele wassing
* Inwikkelen
* Bidden
* Begraven

De Commissie Jenazah van PPME Den Haag kan ondersteunen bij het regelen van de uitvaart. Het is dan verantwoordelijk voor de begeleiding vanaf het moment dat iemand is overleden tot aan het begraven. Dit gebeurt alleen op verzoek van degene die komt te overlijden of de nabestaanden. Het is daarom goed om alvast je wens uit te spreken aan de organisatie en/of familie. Ben je bekeerd? Laat ook dan jouw naaste familie weten dat dit een plicht en wens is voor jou als moslim. Bij voorkeur zet je het notarieel vast in jouw testament.

 

### Rol van de Commissie Jenazah na overlijden

Als de Commissie Jenazah wordt gevraagd een uitvaart te begeleiden, dan zijn wij verantwoordelijk voor het goed laten verlopen hiervan. Dit begint bij de communicatie tussen de Commissie en de nabestaanden. Daarnaast begeleidt de Commissie zo veel mogelijk bij de communicatie met de verzekeringsmaatschappij.

 
De Commissie stelt een team samen die verantwoordelijk is voor de uitvoer van de uitvaart. Binnen dit team zijn de leden verantwoordelijk voor verschillende onderdelen. Bijvoorbeeld mensen bij elkaar benaderen voor het wassen en inwikkelen van de overledene en een imaam die de uitvaart op de begraafplaats begeleidt. Dit alles wordt in nauw samenspraak gedaan met de nabestaanden en eventueel de uitvaartverzekering.
 

De Commissie stelt daarnaast een overlijdenspakket beschikbaar. Hierin zitten alle benodigdheden voor het wassen en inwikkelen van de overledene. De kosten zie je in het overzicht hieronder:

| Leden  | Niet-leden |
| ------ | ---------- |
| € 0,00 | € 150,00   |

### Uitvaartverzekering

Heb je een uitvaartverzekering? Check dan of ook zij van je wensen op de hoogte zijn. En anders kun je dit alsnog melden bij hun. Als je nog geen verzekering hebt, dan kan je je wensen direct bij het afsluiten doorgeven.
 

Daarnaast is het goed om te bedenken:

* door wie je gewassen wil worden (meerdere personen van hetzelfde geslacht)
* door wie je  ingewikkeld wil worden (meerdere personen van hetzelfde geslacht)
* waar je begraven wil worden
* wie de contactpersoon is

 

Wil je in een ander land dan Nederland begraven worden? Neem dan contact op met de ambassade van dat land.


### Iemand is overleden. Wat moet ik doen?

* Het eerste dat we zeggen als we horen of zien dat iemand is overleden: 

> Innalilahi wa innailaihi rojiun
> 
> Voorwaar, we behoren tot Allah en tot Hem keren we terug.

* Ben je erbij als iemand overlijdt? Bedek de overledene dan van top tot teen met een (wit) doek.
* Bel de uitvaartverzekeringsmaatschappij en geef het overlijden door.
* Contact PPME Den Haag  Commissie Jenazah {{< param email >}}

 
We kunnen goed voorstellen dat emoties de overhand nemen als een naaste overlijdt. Des te belangrijker is het dat zaken vooraf goed geregeld zijn en/of besproken zijn. Uiteraard is hier voor een overlijden niet altijd gelegenheid voor. Bijvoorbeeld door een plotseling geval of afwezigheid van betrouwbare of behulpzame nabestaanden.

 
Wij doen, met de wil Allah S.W.T., ons best om de uitvaart zo soepel mogelijk en volgens de regels van de Islam te laten verlopen.



We vragen Allah S.W.T. ons geduld sabr te geven als we voor zo’n beproeving komen te staan, amien.